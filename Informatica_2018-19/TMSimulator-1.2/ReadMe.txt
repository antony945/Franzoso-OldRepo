			   TMSimulator 1.2
			  Antonio Cisternino
			 cisterni@di.unipi.it
			Dip.to di Informatica
			 Universita` di Pisa


INTRODUZIONE

Da  dieci   anni,  in    occasione  della  Settimana   della  Cultura
Scientifica   e   Tecnologica,    il   Dipartimento   di   Informatica
dell'Universitaà  di Pisa  promuove una  gara di  Informatica  per gli
studenti  delle  scuole  medie   superiori.  La  gara  consiste  nella
risoluzione  di un  certo  numero  di esercizi  con  un simulatore  di
Macchine di Turing.

Nelle prime tre  edizioni della gara si e` fatto  uso di un simulatore
realizzato dalla Buena Vista University e adattato per l'occasione per
consentire il salvataggio dei programmi. Questo simulatore, realizzato
come Applet  Java, girava  all'interno di un  browser come  Netscape o
Internet Explorer.

In  occasione della  quarta edizione  della  gara e`  stato deciso  di
sviluppare una nuova versione  del simulatore per risolvere i numerosi
problemi legati all'uso della vecchia. Il nuovo simulatore si trova in
questa distribuzione.  I sorgenti sono disponibili su SourceForge.

N.B.: La  documentazione relativa  alle  estensioni della versione 1.2
sarà resa disponibile quanto prima.

INSTALLAZIONE ED ESECUZIONE

L'applet non  richiede alcun tipo di installazione,  basta disporre di
un  browser   abilitato  per  Java  1.1.  Una   volta  scompattata  la
distribuzione in una cartella e`  sufficiente aprire con un browser il
file TMApplet.html.

Per  pubblicare  sul  Web  l'applet  e` sufficiente  far  si`  che  la
directory che lo contiene sia visibile dal Web Server.

PROBLEMI CONOSCIUTI

- Questa  versione non e`  abilitata al  salvataggio: non  abilitare i
parametri di salvataggio e Login contenuti nel file TMApplet.html

